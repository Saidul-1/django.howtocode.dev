# ওয়েবসাইট যেভাবে কাজ করে

সহজ ভাষায় বলতে গেলে, যখন আমরা আমাদের মোবাইল বা কম্পিটারে কোন ওয়েবসাইটের ঠিকানা লিখে এন্টার চাপি তখন ব্রাউজারটি সেই ওয়েবসাইটে সার্ভারে একটা রিকুয়েস্ট পাঠায়, রিকুয়েস্ট পেয়ে সেই সার্ভার প্রথমে রিকুয়েস্টটিকে পর্যবেক্ষন করে, অতঃপর সেই রিকুয়েস্ট এর প্রেক্ষিতে একটা উত্তর বা রেসপন্স আমাদের ব্রাউজারে পাঠিয়ে দেয় এবং আমাদের ব্রাউজার সে রেসপন্সটি আমাদের কাছে প্রদর্শন করে।

যদি আমরা [http://www.django.howtocode.com.bd](http://www.django.howtocode.com.bd) আমাদের ব্রাউজারের এড্রেসবারে লিখে এন্টার চাপি তাহলে যা হবেঃ 1. আমাদের ব্রাউজার থেকে হাউটুকোড এর সার্ভারে একটা রিকুয়েস্ট যাবে, যেখানে বলা হবে যে আমি www.django.howtocode.com.bd ঠিকানাতে থাকা কনটেন্ট গুলো দেখতে চাচ্ছি! 2. হাউটুকোড এর সার্ভার উক্ত ঠিকানা পর্যবেক্ষন করে আমাদেরকে জ্যাঙ্গো কোর্সের মূল পাতা টি শো করার সিদ্ধান্ত নিবে! 3. অতঃপর সার্ভার তার ডাটাবেইজ থেকে জ্যাঙ্গো কোর্সের মূল পাতার কনটেন্টগুলো নিয়ে আসবে এবং 4. সেটাকে এইচটিএমএল ফরমেটে সাজিয়ে আমাদের কাছে পাঠিয়ে দিবে। 5. আমাদের ব্রাউজার সেই এইচটিএমএল রেসপন্সটিকে সঠিক ভাবে সাজিয়ে আমাদের সামনে উপস্থিত করবে। যখনই আমরা কোন ওয়েবসাইটের লিংকে ক্লিক করি তখনই উপরের কাজগুলো হয়ে থাকে। এটা একটা রিকুয়েস্ট-রেসপন্স সাইকেল! ব্রাউজার থেকে রিকুয়েস্ট যাবে, সার্ভার থেকে রেসপন্স আসবে!

